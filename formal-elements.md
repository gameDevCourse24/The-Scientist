# המדען

משחק שמבעיר את הסקרנות המדעית שבך!

---

## מהות המשחק

"מדען" הוא משחק סימולציה שבו תתנסו בניסויים מדעיים עם חומרים ביתיים, תגלו שילובים ותלמדו על תכונותיהם. עם ההתקדמות במשחק, תעברו לשלבים מרתקים כמו חצר הבית, בית הספר, ולבסוף תשתלבו בצוות של מדענים מקצועיים. המשחק מתאים לגילאי 8 ומעלה, ומטרתו לעורר סקרנות, יצירתיות ולמידה תוך כדי הנאה.

**פלטפורמות**: מחשב רגיל ומכשירים ניידים.

 ![2](https://github.com/user-attachments/assets/3c22910c-9d7e-4374-9a8e-9c52b9823b7b)


---

## רכיבים רשמיים

### 1. שחקנים  
- **קהל יעד**: גילאי 8 ומעלה, חובבי מדע, סקרנים, ויצירתיים.  
- **מספר שחקנים**: שחקן יחיד.  
- **דפוסי אינטראקציה**: אינטראקציה עם חומרים וכלים במשחק, ללא שיתוף או תחרות עם שחקנים אחרים.

### 2. יעדים  
- **יעדים במשחק**:  
  - ביצוע ניסויים מדעיים מוצלחים עם שילובי חומרים שונים. לדוגמא - שילוב סודה לשתייה, חומץ וצבע מאכל ייצור מראה מרהיב של הר געש. 
  - למידה על תגובות החומרים. לדוגמא - שילוב של סודה לשתייה וחומץ ייצור גז שניתן באמצעותו לנפח בלון. 
  - יצירת חומרים חדשים והתקדמות לשלבים מתקדמים יותר. לדוגמא - יצירת סליים משילוב של דבק לבן, קורנפלור, שמן תינוקות וצבע מאכל. 
- המשחק יודיע על היעדים דרך ממשק ידידותי המנחה את השחקן.

### 3. תהליכים  
- **תהליך התחלה**:  
  המשחק מתחיל עם סצנה במטבח הביתי, שם השחקן מקבל רשימה של משימות פשוטות וחומרים בסיסיים.  
- **תהליך ליבה**:  
  שילוב חומרים ליצירת תגובות שונות, למידת התוצאות ושימוש חוזר בחומרים ליצירת שילובים מורכבים יותר.  
- **תהליך סיום**:  
  ביצוע ניסויים ברמה מתקדמת במעבדות מקצועיות והשגת התואר "מדען בכיר".  
- **שליטה במשחק**:  
  השחקן ישתמש בממשק גרירה ושחרור של חומרים וכלים בעזרת עכבר או מגע. התהליך ילווה בהדרכה אינטואיטיבית על המסך.

### 4. חוקים  
- חומרים בסיסיים בלבד יהיו זמינים בתחילת המשחק.  
- שילוב חומרים שאינו נכון יוביל לתוצאה לא צפויה או לכישלון.  
- רק ניסויים מוצלחים יאפשרו גישה לחומרים וכלים חדשים.  
- חוקים ילמדו באמצעות תפריט עזרה ואינדיקציות על המסך.

### 5. משאבים  
- **חומרים**: מים, שמן, סבון, צבעי מאכל ועוד.  
- **כלים**: מבחנות, כפיות, כלי מדידה.  
- **תפקיד המשאבים**: המשאבים יועילו לשחקן באמצעות ניסויים מוצלחים שישמשו כבסיס להמשך המשחק.  
- **השגת משאבים**: המשאבים יוגבלו בשלב הראשוני, ויהיו זמינים לפי ההתקדמות.  
- **תצוגת משאבים**: הממשק יציג אינדיקציה ברורה לכמות החומרים שנותרה.

### 6. עימותים  
- **עימות מול המערכת**: ניסויים עשויים להיכשל ולבזבז משאבים.  
- **עימות פנימי**: דילמות בבחירת שילובי החומרים הטובים ביותר.  
- **עימותים בין שחקנים**: אין עימותים מול שחקנים אחרים.

### 7. גבולות  
- **גבולות עולם המשחק**:  
  המשחק מוגבל לאזורי ניסויים מוגדרים (מטבח, חצר, בית ספר, מעבדה).  
  העולם הוא סגור, וכל אזור ייפתח רק בהתקדמות לשלבים מתקדמים.  
- **תצוגת גבולות**: גבולות יוצגו בצורה אינטואיטיבית עם מעברים חלקים בין אזורים.

### 8. תוצאות  
- **תוצאה מוצלחת**: יצירת חומר חדש והתקדמות במשחק.  
- **תוצאה כושלת**: אובדן משאבים ללא תוצאה שימושית.  
- **תלות במזל לעומת כישרון**: התוצאה תלויה בעיקר בכישרון וביצירתיות של השחקן, עם השפעה מינורית של מזל.  
- **סוג המשחק**: המשחק אינו סכום אפס, והוא מתמקד בלמידה ושיפור מתמיד.

---

## סקר שוק

**משחקים דומים**:  
1. **Little Alchemy 2** ([קישור למשחק](https://littlealchemy2.com))  
2. **ChemCraft** ([קישור למשחק](https://chemcraft-gaming.fandom.com/wiki/ChemCraft_Gaming_Wiki))  
3. **Sandboxels** ([קישור למשחק](https://sandboxels.r74n.com))  

**מה מייחד את המשחק שלנו?**  
המשחק שלנו מתמקד בשילוב בין חומרים ביתיים למדע מתקדם, תוך התקדמות באווירה ידידותית וחווייתית. דגש על למידה והנאה מבדיל אותנו מהמשחקים הקיימים.
